# Il Governance Sounding Board
Questa sezione (repository) raccoglie ogni tipo di discussione e di domanda su argomenti di governance riguardanti l'Ie statale e la relativa infrastruttura digitale fiduciaria.

Sono inevitabili le sovrapposizioni materiali con tematiche tecnologiche (cfr. [repository «Open Source Community»](https://github.com/e-id-admin/open-source-community)), ma abbiamo comunque deciso di separare governance e tecnologia ispirandoci al [modello Trust-over-IP](https://trustoverip.org/wp-content/toip-model/) al fine di strutturare sommariamente i contenuti.

Informazioni generali sull'utilizzo della piattaforma partecipativa sono reperibili nel [repository «General»](https://github.com/e-id-admin/general).

# Discussioni
L'elemento principale di questo repository è il [forum di discussione](https://github.com/e-id-admin/governance-sounding-board/discussions): tutti i partecipanti sono liberi di servirsi dei vari tipi d'intervento disponibili; il gruppo di progetto formula anche domande mirate all'indirizzo della community per lanciare la discussione sulle questioni che vorrebbe approfondire.

Sono disponibili i seguenti tipi d'intervento:
*	**Argomenti generali:** avviare una conversazione su un argomento qualunque (senza obiettivo predefinito) utilizzando «General».
*	**Idee:** lanciare un'idea e vedere come viene accolta utilizzando «Idea».
*	**Domanda e risposta:** rivolgere alla community una domanda, più chiara possibile, utilizzando «Q&A»; non appena giunge una risposta soddisfacente, la persona che ha posto la domanda può contrassegnarla come «evasa».
*	**Condividi:** «show and tell» infine è indicato per chi organizza un evento, ha fatto una scoperta o vuole dare un suggerimento senza ulteriore discussione.

Per mantenere la qualità nel forum, il gruppo di progetto si riserva il diritto di troncare, spostare o addirittura cancellare determinate discussioni; lo stesso vale per ogni altro tipo d'intervento.

# Panoramica dei progetti
Un altro elemento centrale di questo repository è la [panoramica dei progetti](https://github.com/e-id-admin/governance-sounding-board/issues?q=is%3Aopen+is%3Aissue+label%3Aproject), che consente a tutti i partecipanti di mostrare agli altri a che punto è il proprio progetto: si tratta di aggiornare lo stato del progetto creando una «issue» contenente appunti concisi. 

Affinché un progetto possa essere «seguito», basta che i responsabili creino una «issue» completa di nome e autore del progetto, ad esempio «Tessera del personale federale PoC (Cancelleria federale)»; il team di progetto la contrassegnerà poi come «project» di modo che sia facilmente reperibile da tutti i partecipanti.

* In questo modo, i responsabili del progetto possono condividere le novità in ogni momento inserendo un nuovo intervento nella cronologia della «issue». 
* Anche le persone estranee al progetto possono intervenire direttamente nella cronologia con domande o suggerimenti in merito. Ne risultano input d'interesse per tutti i par-tecipanti.

Sempre creando una [issue](https://github.com/e-id-admin/governance-sounding-board/issues), è inoltre possibile registrare «task» concrete per la community che non andrebbero sbrigate sotto forma di discussione, come suggerimenti per migliorare la piattaforma, invocazioni d'aiuto in situazioni specifiche o richieste all'indirizzo del gruppo di progetto o del community management.

# Altre informazioni
All'occorrenza, nella sezione di codifica vengono salvati dati specifici per il Governance Sounding Board; l'impostazione non è ancora stata definita nel dettaglio. 

# Glossario
Per uniformare la terminologia tecnica delle varie discipline, su questa piattaforma verrà sviluppato un [glossario](https://github.com/e-id-admin/general/blob/main/glossar.md) nazionale, disponibile nel [repository «General»](https://github.com/e-id-admin/general). Siete tutti invitati a contribuirvi attivamente attraverso un [Pull-Request](https://docs.github.com/en/pull-requests/collaborating-with-pull-requests). 

# Informazioni ufficiali
Il sito ufficiale del progetto per l'identità elettronica statale si trova all'indirizzo  
https://www.bj.admin.ch/bj/it/home/staat/gesetzgebung/staatliche-e-id.html

# Grazie del vostro aiuto!
Un progetto di vasta portata come questo - creare l'identità elettronica statale e la relativa infrastruttura fiduciaria per prove digitali - richiede un'ampia comunità coinvolta in un dialogo attivo e costruttivo. Il gruppo di progetto è lieto di poter contare sul vostro appoggio!
